---
---
Redovisning kmom01
=========================

<br />

*Är du sedan tidigare van att jobba i ramverk för att bygga webbplatser?*

Inte jättevan. Vanan jag har är väl att jag gjorde en webbsida av en av w3schools Bootstrap-exempelsidor, där jag ändrade på bilder, text och lite på strukturen. Jag har dock aldrig själv skapat en ramverks-webbplats.

*Det blev en del nya verktyg och tekniker i labbmiljön och för att jobba med redovisa-sidan, är du bekant med några av dem sedan tidigare?*

Jag har klart hört talas om GitHub och hittat lite saker där. Jag har dock aldrig riktigt förstått vad det är för något egentligen men nu börjar jag få en liten aning. Markdown vet jag inte
om jag ens har hört talas om. Jag har i alla fall inte vetat vad det är för något. Det verkar dock vara ett mycket smidigt verktyg, som till exempel nu när jag ska skriva den här redovisningstexten. Make var inte heller bekant.

*Har du några förutfattade meningar, eller kanske en etablerad övertygelse, inom design och användbarhet för webben?*

Jag tycker väldigt illa om ostylade hyperlänkar av någon anledning. Det är något med originalfärgerna både för obesökta och besökta länkar som ger mig kalla kårar.
Allmänt har jag svårt för hemsidor som ser gamla ut, som de gjorde på 90-talet, särskilt om de innehåller fula animerade GIF:ar. Annars kommer jag inte på något.

*Hur kändes det att styla webbplatsen med CSS? Gick det bra?*

Först gick det inte alls bra, innan jag förstod att man var tvungen att titta på videorna för att kunna lösa uppgiften (om man inte kan använda Anax sedan tidigare). Eftersom det har varit så ovanligt på utbildningen hittills att man verkligen måste se video (det enda jag kan komma på där jag har varit tvungen att titta på video tidigare för att lösa en uppgift var när vi skulle göra så att
navbaren på multisidan fick den aktiva länken markerad) så var det inte det första jag tänkte på utan jag bara läste och satte sedan igång.

Jag kunde inte
förstå sidans struktur och hur man skulle hitta namnen på de olika klasserna. Jag lyckades ändra på text, lägga in länkar, lägga till en ny länk i navbaren fast när jag skulle börja styla sidan var det rätt kört. Jag började titta på sidan med
inspektören i dev tools och började copy-pastea CSS-kod jag hittade på det viset eftersom jag inte kom på något annat. Några timmar senare hade jag fått till något som såg halvkasst ut, fast tänkte att jag dels inte skulle kunna få det särskilt fint och dels inte skulle kunna klara mig vidare i kmom02 då jag inte alls hade fattat sidstrukturen. Sen såg jag att det var 22 videor som låg i spellistan och började titta på dem och så löste det sig. Jag gjorde ändringarna som Mikael visade plus en del annat och nu skulle jag kalla sidan användbar i alla fall.

Nu läste jag ju inte instruktionstexten tillräckligt noga för det står ju faktiskt där att Mikael jobbar igenom det hela i videorna men för att faktiskt fatta att det var en annan pedagogisk metod nu hade jag nog  behövt något slags meddelande i en varningsruta i stil med "OBS, till skillnad mot i alla tidigare kursmoment måste ni titta på videorna i det här kursmomentet för att klara det". Sen har väl videoundervisning både för- och nackdelar. Om man ska ha det tycker jag att det är bra med små korta snuttar som i det här kursmomentet där man kan se på namnet vad de handlar om jämfört med en lång föreläsning där det kan vara betydligt svårare att hitta vad man letar efter.

Det kan vara lite trist om man är beroende av video i undervisningen, tex hemma, om man inte bor själv, antingen får man sitta med hörlurar och vara asocial eller lyssna utan hörlurar vilket kan vara rätt störigt. Sen är det lättare att pausa när som helst om man läser text utan att komma av sig och lättare att plugga några minuter då och då när man har lite tid över, tex på jobbet, utan att behöva plocka fram hörlurar varje gång man ska börja plugga och sen pausa videon och ta av sig hörlurarna varje gång det är något annat som kräver uppmärksamhet, om än bara i ett ögonblick. Det kan vara smidigare att plugga text i och med att man då är nåbar på ett annat sätt när man pluggar. Å andra sidan kan det kanske vara lättare att lära sig vissa saker när man får det visat i en video.

*Vilken är din TIL för detta kmom?*

Att försöka läsa instruktionerna mer noggrant och inte tänka att undervisningen kommer att vara upplagd på samma sätt i varje kursmoment. Sen får jag nog också säga Markdown och att man kan skriva så smidigt i det.

*Tillägg:*

Nu ser det ut som om ändringar jag har gjort i kmom02 har ställt till det lite med designen för kmom01, hoppas det är ok.
