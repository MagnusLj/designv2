Webbplatsdesign
=======================

<p id="text">I den här uppgiften ska man titta på webbplatsdesign och aktuella trender, detta som en del av kursmoment 10. Jag har valt alternativet att titta på artisters
hemsidor då jag tänker att det kanske visar sig fler aktuella trender där jämfört med de andra alternativen. </p>

Urval
-----------------------

Jag har valt hemsidorna för Belle & Sebastian, The War on Drugs och Röyksopp.

Metod
-----------------------

Jag har valt att analysera webbplatserna mestadels utifrån designelement
och designprinciper, såsom beskrivna i till exempel nedanstående källor:

The principles of Beautiful Web Design av Jason Beaird

Visual design elements och principles på Wikipedia

Visual Literacy från Kent State University

Design Elements & Principles av Mary Stribley

Resultat
-----------------------
### Belle & Sebastian ([länk](https://belleandsebastian.com/))

[FIGURE src="image/belleandsebastian.jpg?w=800" class="center"]

#### Allmänna kommentarer om webbplatsens design

Den känns stor på något vis, på ett bra sätt. Det är stora färgglada områden med stor variation i färgerna men också ganska stora vita områden. Den känns både innehållsrik och avkopplande på samma gång.

#### Kommentarer om vilken känsla webplatsen ger och hur jag upplever att den fyller sitt syfte

Jag förknippar Belle och Sebastian med glädje och lekfullhet även om de kan sjunga om väldigt sorgliga saker. Webbplatsen förmedlar det en hel del och man kan verkligen känna att det är
Belle och Sebastians webbplats tycker jag.

#### Designprinciper på sidan

Rörelse: Det finns gott om rörelse. Om man hovrar över något i navbaren flyter det upp en upp-och-nervänd pratbubbla underifrån med undermenyerna. Det finns bilder av bandmedlemmarna som rör sig över sidan från höger
till vänster. Hovrar man över någons bild stannar bildspelet upp och man får se lite text om bandmedlemmen.

Variation:

Absolut finns det variation. Till exempel är översta delen av sidan väldigt färgglad och längre ner blir det betydligt mer tomma/vita partier.

Unity/harmoni:

Man ser i princip hela tiden att man är på samma hemsida, bland annat på grund av att det är rubriker i samma typsnitt och storlek. Sedan är det också svårt hitta något parti på sidan där det inte finns något skrivet som får en att förstå att det är Belle och Sebastians sida.

Balans:

Sidan har olika sorters balans. Längst upp är det assymetrisk balans mellan en stor bild till vänster och rätt mycket text till höger varav den översta texten är stor och framträdande. Nedanför det är det symmetrisk
balans där det ligger två videorutor sida vid sida och under dem två rutor som länkar till textsidor/twitter, alla fyra rutorna är lika stora. Även bandpresentationen får räknas som symmetrisk. Senare kommer det ett gäng rutor som länkar till olika saker där de är olikstora och det ser ut som om man har satsat på viss assymetri med vilje.

#### Designelement på sidan

Former:

Det är mycket fyrkantiga former, med vissa undantag, såsom att länkarna i navbaren får rundade markeringar runt sig när man hovrar över dem, men det ser ändå inte stelt ut.

Typografi:

Texten som består av bara stora bokstäver, såsom rubriker, har ett sans-serif-typsnitt och annars ett par olika serif-typsnitt ser det ut som. Det blir en fin blandning av rustikt och modernt. Sedan finns det ju flera olika typsnitt på skivomslagen som visas på sidan.

Färger:

Det man ser först av sidan är väldigt färgglatt med stora röda och blå partier. Det finns också lite gult som kan vara kompllementfärg till det blå och det röda kan vara en väl fungerande accentfärg. Längre ner på sidan är det alla möjliga färger med tanke på att det är så många saker som det länkas till med olika bilder men sidans bas är i vitt och mörkgrått.

Kontrast:

Det är mycket kontraster högst upp på sidan. Övre delen är i sig en kontrast mot det som finns längre ner på sidan. Längre ner på sidan är det mycket färgglada bilder som kontrasterar starkt mot den vita sidan.

Linjer:

De har delat upp footern i tre delar med hjälp av tunna grå linjer, på vad jag tycker är ett mycket tilltalande sätt.


### The War on Drugs ([länk](https://www.thewarondrugs.net/home))

[FIGURE src="image/warondrugs.jpg?w=800" class="center"]

#### Allmänna kommentarer om webbplatsens design

Den här sidan känns också stor på något sätt, här kan man mer koppla det till att det är mycket luft och mycket tomma utrymmen.

#### Kommentarer om vilken känsla webplatsen ger och hur jag upplever att den fyller sitt syfte

Jag tycker absolut att sidan passar the War on Drugs. Det är mycket mörkt, suddigt och lite deprimerande, vilket man på sätt och vis också kan säga om bandet.

#### Designprinciper på sidan

Rörelse:

När man kommer nedanför den översta delen av sidan ligger saker för sig själva i rutor med mellanrum runt omkring. Bakom finns en suddig bakgrund. Man får en känsla av rörelse när man scrollar rutorna
förbi den fasta suddiga bakgrunden fastän det inte är något som är animerat i sig.

Variation:

Det finns variation på sidan, med bland annat olika typsnitt, textstorlekar, att saker ligger i rutor lite för sig själva, jag täcker variationen mer under de övriga rubrikerna.

Perspektiv:

Sidan har inte perspektiv i den bokstavliga betydelsen men det blir en känsla av djup i och med att man har något suddigt i bakgrunden, som en bild med grunt skärpedjup.

Unity/harmoni:

Det finns variation men nästan mer unity, det är mycket grått, vitt och svart/mörkgrått och inte mycket färg. Den nämnda suddiga bakgrunden som man kan se på det mesta av sidan ger ökad unity. Jag tycker det känns att man är på samma sida hela tiden.

Balans:

Det verkar som om hemsidemakaren har jobbat mycket med balans. I översta delen av sidan står namnet på skivan "A deeper understanding" med stora bokstäver och under ligger tre länkar likstora i vita rutor som spänner över samma område som texten ovanför, vilket ger en tydlig symmetrisk balans. Lite längre ner finns det till vänster en ruta som ser ut att vara dubbelt så stor som rutan till höger om den så att man får det klassiska 2:1 - förhållandet. Längre ner finns det en ruta med bilder från galleriet där det har förekommit ett intrikat arbete med balansen - rutan till vänster är halva den totala rutan, halvan till höger är horisontellt delad i två lika stora delar och den undre rutan som kommer av det är delad vertikalt, sedan är den högra av de rutorna i sin tur delad horisontellt i två lika stora delar. Det är svårt att säga vad det blir för balans, då man kan bedöma de olika delarna mot varandra på olika sätt eller bara se det som en stor bild, men om något skulle jag säga att det är flera olika fall av assymetrisk balans som uttrycks i de olika bilderna (finns med i skärmbilden ovan).

#### Designelement på sidan

Former:

Det är väldigt fyrkantigt, förutom de suddiga formerna i bakgrunden, vilket också ger en kontrast. De har valt att inte ha en navbar utan att ha en hamburgermeny (minimalism), som dock är formad på ett sätt jag inte vet att jag har sett innan, vilket får den att sticka ut.

Typografi:

De använder ett sans-serif-typsnitt för den större texten som de har till sitt namn och albumtiteln överst och jag undrar om typsnittet är hemmagjort, det ser ut lite så. För den mesta andra texten använder de ett annat sans-serif-typsnitt och har mycket skrivet i stora bokstäver.

Färger:

Det är som sagt väldigt mycket svart/mörkgrått/ljusare grått/vitt, vilket också får de små färgklickarna som finns (tex deras julbild) att sticka ut extra. Ska man säga något om färgschema får det väl nästan vara att det är ett huvudsakligt monokromatiskt färgschema, i svartvitt/grått. Det bidrar också till en viss minimalistisk känsla.

Kontrast:

Det är ju den allmänna fyrkantigheten mot de suddiga rundare formerna i bakgrunden och sedan också mycket svart/mörkgrått mot vitt, som ger starka kontraster.

Linjer:

Det är en del mörka och ljusa linjer (inklusive hamburgermenyn) som jag tycker fungerar bra på sidan.


### Röyksopp ([länk](http://royksopp.com/))

[FIGURE src="image/royksopp.jpg?w=800" class="center"]

#### Allmänna kommentarer om webbplatsens design

Det är rätt omöjligt att inte lägga märke till den stora blinkande bilden med en bandmedlem i någon slags specialhjälm (möjligtvis en TIE-fighter-pilothjälm) som man ser när man kommer in på sidan. Rent allmänt är sidan rätt udda.

#### Kommentarer om vilken känsla webplatsen ger och hur jag upplever att den fyller sitt syfte

Röyksopp är ju rätt speciella, men jag har inte haft en känsla av att de i allmänhet är så crazy som den här sidan ger intryck av, man kunde snarare ha tänkt sig att det hade varit Chemical Brothers sida när de höll på som bäst. Med det sagt så skulle den blinkande bilden absolut passa ihop med låten Bounty Hunters men kanske passa sämre ihop med deras genomsnittliga galenhetsnivå.

#### Designprinciper på sidan

Rörelse:

Bilden överst sticker ju ut som sagt, det ser ut att vara en bild från en konsert, eller snarare två bilder som växlas mellan så att det ser ut som om scenljusen blinkar medan artisten står stilla. Det är märkligt effektfullt och bör ha varit relativt enkelt att göra, eventuellt är det bara två olika bilder som tagits med kort mellanrum eller så är det bara en originalbild som de har ändrat ljusstyrkan på i efterhand. För övrigt har de en icke-fast bakgrund med mönster som böljande hår, som ger en viss känsla av rörelse.

Variation:

Sidan är absolut inte tråkig eller för likformig. Jag täcker det mer under de andra rubrikerna.

Unity/harmoni:

Man känner sig inte vilse på sidan utan det känns som om den håller ihop. De böljande håraktiga formerna i bakgrunden påminner en del om bandets namnlogga som även den kan kallas väldigt böljande.

Balans:

Navbaren är till höger längst upp i lite mindre bokstäver jämfört med "Röyksopp" till vänster i betydligt större bokstäver vilket ger en assymetrisk balans. På den blinkande bilden är det en textruta till vänster och bandmedlemmen till höger vilket också ger en assymetrisk balans. Lite längre ner är det väldigt städad text till vänster, relativt mycket av den, vilket balanserar (assymetriskt) på ett bra sätt med bilderna till höger som är rätt små men som i gengäld är väldigt färgglada och sticker ut mycket vilket ger dem mer tyngd. Nedanför det blir det mindre balanserat med listan med länkar med årtal till höger utan något som balanserar till vänster och sedan copyright et cetera längst ner till vänster utan något som balanserar till höger.

#### Designelement på sidan

Former:

I bandets namnlogga är det mycket former, runda och stora. Det finns också mycket som är rakt/fyrkantigt samtidigt som bakgrundens håraktiga mönster är mycket böljande, en blandning.

Typografi:

Det är bara sans-serif-typsnitt vad jag kan se och det ser ut som om det kan vara samma typsnitt överallt. De använder stora bokstäver ganska mycket.

Färger:

Det ser ut som om blått, lila och vitt används mycket av bandet, att döma av den stora bilden och två av de andra bilderna som länkar till musik/video. En länkbild går dock mer i rött och gult. För övrigt är sidan riktigt lugn och städad och går i olika nyanser av grått, så det är på sätt och viss ett monokromatisk färgschema med olika sorters accentfärger.

Kontrast:

Det är rätt stora kontraster mellan dels de väldigt färgglada bilderna och resten av sidan som som sagt ser mycket lugn och städad ut och går i olika nyanser av grått. Det är också kontraster mellan de böljande håraktiga formerna i bakgrunden + bandloggan och fyrkantigheten för övrigt.

Linjer:

Det används tunna grå horisontella linjer för att visa gränser mellan olika avsnitt, vilket jag tycker är snyggt.



Analys
-----------------------

Det är ju tre olika band med ganska olika stil vad det gäller musiken, vilket man också kan se på hemsidorna. Jag tycker att Belle och Sebastians och the War on Drugs hemsidor påminner mig mer om de banden än vad Röyksopps hemsida påminner mig om Röyksopp men den sidan hade känts helt fel till något av de andra banden så den passar definitivt någorlunda bra till Röyksopp hur som helst.

Om man ska hitta några gemensamma trender kan man se att alla hemsidorna har med rörelse på ett eller flera sätt. Vad gäller typografi verkar sans-serif vara mer populärt än serif och det verkar relativt populärt med stora bokstäver. Angående variation verkar det populärt att inte ha sidan för enhetlig stilmässigt uppifrån och ned men att man ändå vill att man ska kunna känna igen sidan rakt igenom. Angående färger finns det vissa tendenser att blanda lugna och städade färgmönster (som monokromatiska svart-vit-grå färgmönster) med mer grälla färger. Man verkar på olika sätt vilja skapa kontraster, med färger, former med mera. Man verkar arbeta en hel del med balans och har ofta inget emot att blanda symmetrisk och asymmetrisk balans på olika ställen på sidan och ibland slänga in lite obalans, troligen med vilje.

Övrigt
-----------------------

Gruppen består av mig, Magnus.
