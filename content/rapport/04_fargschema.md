Utvärdera webbplatsers färgval och känslan de signalerar
=======================

Man skall välja ut ett antal olika webbplatser och dokumentera deras färgpalett och beskriva känslan man får från respektive webbplats.

Urval
-----------------------

Jag har valt att undersöka webbsidorna för [Lunds universitet](https://www.lu.se/), [Försäkringskassan](https://www.forsakringskassan.se/) och [Atom](https://atom.io/). Jag tog Atom för att jag reagerade på hur snygg sidan inklusive färgsättning var
när man skulle ladda ner det till utbildningen och vad gäller de andra två tittade jag runt på lite populära hemsidor tills jag hittade designer som jag tyckte man kunde använda i uppgiften. Många sidor jag tittade
på hade inte så mycket färgsättning utan var mer minimalistiskt svartvitaktiga och baserade på bilder.


Metod
-----------------------
Jag har utgått från det jag har läst i den här uppgiften och använt Adobe Color CC, Colorzilla, Paletton och WhatFont.


Resultat
-----------------------

#### Lunds universitet
![Lunds universitet](img/LUImg.jpg "Lunds universitet")
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f8f3ea">
<td style="height: 50px; width: 50px; background-color: #fbe5f0">
<td style="height: 50px; width: 50px; background-color: #dfefe8">
<td style="height: 50px; width: 50px; background-color: #9c6114">
<td style="height: 50px; width: 50px; background-color: #d7eef7">
</tr>
</table>

Lunds universitet verkar ha valt ett mestadels analogt färgschema men den blågrå färgen tycks vara en komplemnentfärg till den bruna färgen. Den bruna färgen får väl kallas för accentfärg, den sticker ut
genom att inte vara pastellaktig som de andra. Alla rubriker jag har tittat på använder Georgia (serif) och all brödtext jag har tittat på använder Arial (sans-serif). Jag tror att webbplatsens färgval och typografi motsvarar den profil de vill att webbplatsen ska ha, det är ju en hemsida som ska kunna gillas av både studenter och yrkesfolk. Man vill nog varken ha en för tråkig och färglös sida eller en för skrikig sida och det ser ut som en bra balans med de behagliga pastellfärgerna.

#### Försäkringskassan
![Försäkringskassan](img/forsakringskassanImg.jpg "Försäkringskassan")
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #116a3e">
<td style="height: 50px; width: 50px; background-color: #a6d0ab">
<td style="height: 50px; width: 50px; background-color: #f2cd00">
<td style="height: 50px; width: 50px; background-color: #fffeee">
<td style="height: 50px; width: 50px; background-color: #ffecf0">
<td style="height: 50px; width: 50px; background-color: #e06287">
</tr>
</table>

Försäkringskassan tycks ha valt en kombination av ett par färgscheman med de gröna färgerna och de gula/orange färgerna där det är lite svårt att säga om de är monokromatiska eller om de är analoga då vissa av
färgerna skiljer mycket lite från varandra. Den starkare gula färgen kan kallas accentfärg och ligger ungefär 90 grader från den gröna på färghjulet fast den blir också ungefär komplementfärg till de blå länkarna och vissa andra blå detaljer. De gröna har komplementfärger i rosa nyanser. Egentligen kan man säga att sidan har ett tetradiskt färgschema med två uppsättningar av kompletterande färgnyanser. All text ser ut att vara NeueHaas (sans-serif). Färgvalet och typografin tycker jag verkar motsvara den profil de vill att webbplatsen ska ha, det ser ut som en myndighetssida utan att vara för hårt eller kallt.

#### Atom
![Atom](img/atomImg.jpg "Atom")
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #e0ad38">
<td style="height: 50px; width: 50px; background-color: #78af9f">
<td style="height: 50px; width: 50px; background-color: #5d887b">
<td style="height: 50px; width: 50px; background-color: #5f8fb5">
<td style="height: 50px; width: 50px; background-color: #af3e24">
<td style="height: 50px; width: 50px; background-color: #3d464f">
</tr>
</table>

Atom ser ut att använda en kombination av analogt och tetradiskt färgschema. Man kan se den röda färgen som accentfärg samtidigt som den har en grön komplementfärg. Typsnitten som används är Helvetica (sans-serif) för topp- och bottenmenyer och Segoe UI (sans-serif) till allt annat. Jag tänker att färgvalet och typografin kan motsvara den profil de vill att webbplatsen ska ha, det ser snyggt och kul ut men samtidigt är det ett så proffsigt utseende att det blir inte fjantigt.


Analys
-----------------------

Det är intressant att se att folk har använt sig av de sätt att arbeta med färg som gås igenom i utbildningsmaterialet, med komplementfärger, tetradiska färgscheman, analoga färgscheman och så vidare. Även intressant att de verkar ha tänkt igenom vilka färger de ska använda utifrån vilken publik de vänder sig till. Vidare så var det också av intresse att det verkar vara så många som inte arbetar så mycket med färger på hemsidorna utan istället baserar det hela mest på bilder/filmklipp/reklam. Det är lite synd.

Referenser
-----------------------
- The Principles of Beautiful Web Design av Jason Beaird
- An Introduction to Color Theory for Web Designers av Thomas Cannon
- Web Design: The Complete Reference av Thomas A. Powell


Övrigt
-----------------------

Skrivet av Magnus Ljungvall (enmansgrupp)
