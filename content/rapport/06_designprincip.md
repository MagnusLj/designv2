Designprincip
=======================

<p id="text">I den här uppgiften ska man välja ut ett antal olika webbplatser och studera dem utifrån aspekten designprinciper.</p>

Urval
-----------------------

Jag har valt FreshBooks, 4 Rivers Smokehouse och Pixelgrade från HubSpots lista över väldesignade hemsidor.

Metod
-----------------------



Jag har använt bakgrundsmaterial i form av:

The principles of Beautiful Web Design av Jason Beaird

Visual design elements och principles på Wikipedia

Visual Literacy från Kent State University

Design Elements & Principles av Mary Stribley

Resultat
-----------------------
### FreshBooks ([länk](https://www.freshbooks.com/))

#### Kommentera webbplatsens mål och syfte. Varför finns webbplatsen till?

Den gör reklam för mjukvara som kan hjälpa till med revisionstjänster

#### Kommentera webbplatsens design och vad som kännetecknar den rent allmänt.

Den ser rätt modern och fräsch ut, den är rätt symmetrisk men har en del mer lekfulla element som gör att den inte blir så tråkig.

#### Kommentera om du själv anser att designen gynnar webbplatsens mål och syfte, och/eller vilken känsla som designen ger.

Ja, revision är väl inte alltid så kul kan man tro och de har gjort en sida som kan ge en känsla av att det är lite kul, samtidigt är det ju viktigt att de verkar seriösa så att man inte tvivlar på hur de kan hantera ens finanser. Det verkar som om de har hittat en rätt bra balans där.

#### Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.

De har jobbat med balans - till exempel längst upp på sidan är det en rätt stor bild på en dator till höger och text i olika storlekar och en sign up-ruta till vänster. Det blir en assymetrisk balans. Lite längre ner kommer tre ganska lika stora bilder med tillhörande texter (tredjedelsregeln och symmetrisk balans). Samma uppdelning i tredjedelar kommer åter längre ner på sidan med bilder på folk som lovprisar sidan, tillsammans med texten för det. Längre ner kommer det två likstora bilder med tillhörande text och learn more-knappar (symmetrisk balans).
Vad gäller likformighet är det vit bakgrund och sedan mycket gröna och blå färger som återkommer så att det känns som samma sida.
Det åstadkoms variation med olika sorters uppdelning i kolumner och med symmetrisk och assymetrisk balans som beskrivet ovan.
De har med en del linjer för designens skull, både utan någon praktisk funktion och som till exempel för att visa vilken länk som är vald. Det finns inga generella texturer vad jag kan se men det finns hemmagjorda bakgrunder som ligger bakom vissa saker, men det är ganska sparsamt med dem.

#### Kika om designprinciperna som används är lika/olika för framsidan och undersidorna och kommentera.

Det känns som samma grundtema, med samma färger och generella upplägg. På undersidan för till exempel invoice är det dock en större bakgrundsbild som på sätt och vis också blir texture i rutan högst upp och senare är det en bra bit neråt genomgående assymetrisk balans på samma sätt - bild på ena sidan, text och "Try it free"-knapp på andra sidan. Närmare slutet på den sidan är det en FAQ-avdelning som spänner över hela body eller motsvarande.

### 4 Rivers Smokehouse ([länk](https://4rsmokehouse.com/))

#### Kommentera webbplatsens mål och syfte. Varför finns webbplatsen till?

Webbplatsen finns till för att locka folk till restaurangerna med samma namn, som verkar finnas lite här och där i den amerikanska Södern.

#### Kommentera webbplatsens design och vad som kännetecknar den rent allmänt.

Webbplatsen använder sig mycket av korta videosnuttar/bilder med mera där ett övergripande tema är att det är ganska överdådigt. Alla videor/bilder spänner över hela sidan och där det finns text ligger den i två breda kolumner. Sidan ser ut lite som om den är gjord med Bootstrap.

#### Kommentera om du själv anser att designen gynnar webbplatsens mål och syfte, och/eller vilken känsla som designen ger.

Det är stort och överdådigt, som om det ska ge en känsla av att man får mycket av det företaget, inklusive mat. Det känns i linje med det amerikanska, som med amerikanska bilar och verkligen också i linje med vad som kan vara rätt för en amerikansk köttrestaurangkedja. Allt som allt är det mycket effektfullt och jag blir trots en stadig middag hungrig när jag kollar på sidan.

#### Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.

I och med att det mesta spänner över sidan är det lite svårt att prata om balans. Där texten finns är det en väldigt symmetrisk balans med en stor centrerad rubrik och sedan två lika breda och i princip lika höga kolumner med text. Footern ser faktiskt lite obalanserad ut med mer tyngd åt höger, delvis pga en guldig "Contact us"-knapp åt höger. Sidan är ganska enhetlig tycker jag, med färger i bland annat svart och guld med vit text. Gult och svart finns med mycket i videosnutten överst i biffarna och tillbehören. Videorna ger såklart rörelse åt sidan. Jag ser inga tendenser till hackande i dem, vilket ger förtroende, hade de hackat hade det kunnat förstöra ganska mycket av intrycket. De har fått in ganska mycket variation i sidan, med video, bilder som presenteras på olika sätt, där texten rör sig relativt mot varannan bild medan den ligger fast mot varannan.
De har använt linjer under texten på bilderna där texten rör sig relativt bilderna. Det blir också linjer mellan de olika sektionerna, även om de inte är ditritade, de verkar ha valt bilderna så att det ska bli mycket kontrast i övergångarna mellan dem.

#### Kika om designprinciperna som används är lika/olika för framsidan och undersidorna och kommentera.

Om man tittar på undersidan "Locations" är det fortfarande mycket svart, guld och vitt och sektioner som spänner över hela sidan, som på förstasidan. Under den översta bilden kommer det dock en helt vit sektion där man kan söka efter restauranger och under det en sektion med de olika restaurangerna där varje av de 14 restaurangerna representeras av en bild. Bilderna ligger tre i bredd på rader som går över hela sidan utan några ramar. Jag tror de har behandlat bilderna så att det ska bli tillräcklig kontrast mellan dem så att det blir virtuella ramar om man så säger. Tyvärr blir det en tom vit ruta där den femtonde restaurangen skulle ha varit om det hade funnits en sådan. När man hovrar över en bild zoomas bilden in samtidigt som bilden blir röd och man får upp adressen och knappar för att beställa mat och för att få vägvisning. Den röda färgen syns verkligen men passar kanske inte in helt bra. Det kan vara att den ska påminna om rött kött eller köttsaft och på så sätt göra en hungrigare. Längst ner har de lagt in en guld-sektion som spänner över hela sidan med en bild bakom, den sektionen tycker jag fungerar lite sådär.

### Pixelgrade ([länk](https://pixelgrade.com/themes/blogging/vasco/))

#### Kommentera webbplatsens mål och syfte. Varför finns webbplatsen till?

Pixelgrade tycks vara en hemsida för ett företags om livnär sig på att göra teman till Wordpress-sidor.

#### Kommentera webbplatsens design och vad som kännetecknar den rent allmänt.

Pixelgrade sidan är allt annorlunda. Det mesta av det man ser från början går i lila och vitt. Det finns ett mönster av vita prickar som lite oförklarligt ligger i högra delen av bilden. Likväl oförklarligt är navbaren lila som resten av sidan med vit text, tills man börjar scrolla ner på sidan, då den istället får vit bakgrund och mörk text. Sådana detaljer fångar min uppmärksamhet och får mig att undra vad de är för några. Det får mig att tänka att de är rätt uppfinningsrika och fiffiga.

#### Kommentera om du själv anser att designen gynnar webbplatsens mål och syfte, och/eller vilken känsla som designen ger.

Absolut tycker jag att designen gynnar webbplatsens syfte. De säljer ju design och deras egen hemsidas design får mig att haja till och tycka att de sticker ut från mängden. Hade hemsidan varit allmämnt tråkig och intetsägande hade det inte fått så många att vilja be dem designa deras Wordpress-sidor kan jag tänka mig.

#### Lyft fram den eller de designprinciper du anser kännetecknar webbplatsens design och exemplifiera. Notera gärna vilka designelement som använts.

Det blir en sorts balans samtidigt som en sorts obalans när halva sidan har vita prickar på sig. Lite längre ner har de en main-aktig sektion i mitten med sidebars som kommer lite senare som börjar på olika höjd. Det verkar lite som om assymetri och symmetri på samma sak är deras grej. Det finns ju sidebars på bägge sidorna, som är lika breda, men börjar på olika ställen så det blir både och. I den main-aktiga sektionen har de lite olika exempel på assymetrisk balans. Där går färgerna mycket i orange och svart. Det skär sig nästan mot det lila runt omkring men det fungerar på något sätt. Återigen längre ner går de tillbaka till lila och vitt men då med övervikt åt vitt och till höger har de en mänga rutor i olika storlekar som de balanserar med text på vänstersidan på ett bra sätt, lite som för att visa nästan att de behärskar assymetrisk balans. Längre ner är det som om de går mot mer symmetrisk balans och mer tomma partier, lite som om de ska utmana en mer i början och sedan låta en slappna av när man kommer längre ner på sidan.

#### Kika om designprinciperna som används är lika/olika för framsidan och undersidorna och kommentera.

Går man in på undersidan "About" är det rätt annorlunda design där. Där är färgerna mycket vitt och grönt. Prickarna återkommer men är nu i mitten. Prickarna är så pass distinkta på den här och första sidan att de i sig räcker rätt långt för att få en att känna att man är på samma webbplats fortfarande. Som på förstasidan finns det ett inslag av vad som skulle ha varit assymetrisk balans men som också är förskjuten i höjdled. För övrigt är den här sidan mer präglad av symmetrisk balans där medarbetarna presenteras tre i bredd per rad. Dock är bilderna av dem gröna och har ett utseende som om de vore utklippta, vilket kan ge ett lite lekfullt utseende, vilket matchar förstasidans allmänna intryck.


Analys
-----------------------

Jag har tittat på tre olika webbplatser med tre olika inriktningar. Den första är inte jättespännande rent allmänt kan jag tycka, men jag kan tänka mig att den är mycket spännande jämfört med många andra revisionsfirmors webbplatser utan att se oseriös ut. Det kan troligen vara en rätt svår balansgång för webbplatser för revisionsfirmor och jag tror att det är en väldig bra webbplats för vad den vill åstadkomma. De andra två webbplatserna är från branscher där man nog inte alls behöver balansera på samma sätt utan kan gå mer all out, den första för att vädja till folks hunger och den andra som behöver övertyga folk att de är innovativa när det gäller design. Det är lite olika förutsättningar. Rent allmänt tycker jag att de olika webbsidorna verkar lyckas mycket bra med vad de föresätter sig. Det är intressant att kunna spåra några allmänna designprinciper och -element utifrån utbildningsmaterialet till hur de här webbplatserna är uppbyggda. Allmänt verkar man tänka mycket på balans i de här sidorna och använda det på olika sätt, den sista sidan på mest utmanade sätt med medveten lek med obalans, eller på obalansens gräns.

Övrigt
-----------------------

Gruppen består av mig, Magnus.
